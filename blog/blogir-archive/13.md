---
date: '2015-08-06'
title: 'ناتوانی جنسی در روسپی‌خانه'
category: 'Farsi Posts'
tags: ['archive']
dir: 'rtl'
banner: '/assets/archive-blogir/800px-Rene-Magritte-The-Lovers.jpg'
draft: false
excerpt: 'در تنم گاو خسته ای می خورد

توی هر رستوران ناهارم را'
---

[بطری - پیام رامسس](http://www.irmp3.ir/music/singer_album/5408/%D9%81%D9%88%D9%84-%D8%A2%D9%84%D8%A8%D9%88%D9%85-%D9%87%D8%A7%DB%8C-%DA%A9%D8%A7%D9%85%D9%84-%DB%8C%D8%A7%D8%B3%DB%8C%D9%86-%D8%B5%D9%81%D8%A7%D8%AA%DB%8C%D8%A7%D9%86)

یک کلاغ سیاه راه افتاد

طوطی ات از دکان رنگرزی

<br/>

بوق ماشین تر تو می آمد

راه بندان آدمی عوضی!

<br/>

در اروپای خسته ات می گشت

توی میدان پرنده ای فلزی

<br/>

همه ی شهر ما و ما بودیم

[خنده ی گاو توی کلّه پزی]

<br/>

توی هر کوچه ای که می رفتیم

وسط بنز صحبت نان بود

<br/>

توی جیبم کنار پاسپورتم

دردهایی بدون درمان بود

<br/>

توی سیگار «تیر » من می سوخت

چشم هایی که رنگ «باران » بود

<br/>

پیش پایم سگی عرق کرده!
توی جیبم دو بُطر «ایران » بود!!

<br/>

وسط «کافه نادری » بودم

بچّه ای با آکاردئون می خواند!

<br/>

دختری توی دستشویی رفت

یک تریلی که زیر باران ماند

<br/>

که سرش را به مشت می کوبید

که مرا توی چشم هات نشاند

<br/>

گاو در کوچه های من می گشت

یک پرنده رسید تا «فنلاند »

<br/>

غربت لعنتی گم شده ای

در میان ترانه ها بودم

<br/>

مثل یک فحش بی پدر مادر

وسط عاشقانه ها بودم!

<br/>

در زبان بدون معنایت

«خاستگاه نشانه ها » بودم

<br/>

حسّ یک ناتوانی جنسی

داخل جنده خانه ها بودم

<br/>

توی ذهنت «حساب » می کردی

«جبر »هایی که انتخابت بود

<br/>

فلسفه در سرت قدم می زد

بحث برداشت حجابت بود!!

<br/>

عشق، یک کوچه پشت «آزادی »

درد، میدان «انقلابت » بود

<br/>

زیر بالش کتاب «مارکس « ،» هگل »

دختری توی تختخوابت بود

<br/>

پشت پاییزها کلاغی بود

تا که مشکی کند بهارم را

<br/>

همه ی شهر قرص و دکتر بود

تا بگیرد کسی فشارم را

<br/>

در تنم گاو خسته ای می خورد

توی هر رستوران ناهارم را

<br/>

پاره کردند از تو بی پرده

مرزها سیم خاردارم را

<br/>

آرمان های تکّه پاره شده

توی یک کافه گریه ای خوشحال

<br/>

زدن بطری ات به تلویزیون

خواب دیدن به چیزهای محال

<br/>

راه های رهایی انسان!

پشت هر جمله چند استدلال

<br/>

بحث داغ من و تو توی اتاق

[مگسی خورد توی شیشه ی هال!]

<br/>

هر کجای جهان لعنتی ات

بر سر هیچ گفتگویی بود

<br/>

سگ ولگرد از خودش پا شد

استخوانی میان جویی بود

<br/>

توی هر کوچه ای که می رفتم

عشق، در حال بازجویی بود

<br/>

زندگی یک شماره ی ناقص

روی دیوار دستشویی بود
