---
date: '2015-02-21'
title: 'ایستگاه های اعداد چیست؟'
category: 'Farsi Posts'
tags: ['archive']
dir: 'rtl'
banner: '/assets/archive-blogir/140502095610-74578246-lots.png'
draft: false
description: 'چندی پیش مقالاتی را در مورد ایستگاه های اعداد در سایت ترنجی نوشته بودم که تصمیم گرفتم هم این جا هم بزارم :) خودم باحاش حال کردم!'
---

![130314-ConetProject](http://toranji.ir/wp-content/uploads/2014/11/130314-ConetProject.jpg)

**این نوشته نخستین بار در وب‌سایت ترنجی منتشر شد.**

فرض کنید در حال گوش دادن به رادیو باشید، و صدایی مانند صدای ادامه مطلب را از یک فرکانس موج کوتاه به گوش شما برسد، . . .

نه! مطمئن باشید کار آدم فضایی ها نیست! به اینها می گویند Numbers Station یا ایستگاه اعداد که در ایستگاه های رادیویی موج کوتاه دنیا پخش میشوند و حرف های زیادی پشت سرشان است! مثلا بعضی ها میگویند کار جاسوس ها است و بعضی دیگر میگویند کار قاچاقچی ها و بعضی دیگر هم میگویند کار فضایی ها است!

[![1](http://toranji.ir/wp-content/uploads/2014/11/128.jpg)](http://toranji.ir/wp-content/uploads/2014/11/128.jpg)

حتما با روش رمز نگاری سزار آشنا هستید. ژولیوس سزار کسی بود که برای اولین بار در تاریخ ثبت شده از این روش استفاده کرد.

در رمز نگاری، رمز سزار یکی از ساده ترین و شناخته ترین تکنیکهای رمز نگاری است که با عناوین رمز جابجایی، کد سزار یا جابجایی سزار شناخته می شود. این رمز یک نوع رمز جانشینی است که هر حرف در متن اصلی با حرف دیگری با فاصله ثابت جابجا می شود.

برای مثال اگر میخواهیم بنویسیم ABC اگر مقدار انتقال (کلید هم میگویند) را 1 در نظر بگیریم، رمز میشود BCD. نام آن از ژولیوس سزار گرفته شده است. او از این روش برای ارتباط با فرماندهان خود استفاده می کرد.

[![800px-Caesar3.svg](http://toranji.ir/wp-content/uploads/2014/11/800px-Caesar3.svg_.png)](http://toranji.ir/wp-content/uploads/2014/11/800px-Caesar3.svg_.png)

مسلما شما میتوانید تمام این رمز را با اندکی تلاش به دست آورید اما در آن زمان این روش به خاطر بیسواد بودن دشمنان و ناشناخته بودن این روش امنیت نامه های ژولیوس سزار را تامین میکرده.

| نام این پروژه از یک شنوش اشتباه از واژه ای به زبان چکی، یعنی واژه کونک (به چکی: konec) گرفته شده است که به معنای «پایان» است و در پایان پیام‌ های ایستگاه‌ های اعداد چک‌ زبان استفاده می‌ شده. |

روزی فردی با نام آکین فرناندز (به انگلیسی: Akin Fernandez)، در حال گوش دادن به رادیو در موج کوتاه متوجه یک ایستگاهی میشه که برایش عجیب است، چون یک سری اعداد رو دارد تکرار میکند! او شب و روز های بعد باز هم به این ایستگاه و ایستگاه های شبیه به این گوش میده تا بتواند بفهمد چی هستند.

این ایستگاه ها حتی در فهرست های رسمی تخصیص فرکانس رادیویی هم ثبت نشده بود و ظاهرا برای هیچ مقام رسمی بودنشون اصلا مهم نبود اون بعد از چند وقت برای اینکه بقیه مردم رو هم متوجه این ماجرا کنه یک پروژه ای رو شروع میکند با نام پروزه کونت!

او مدتی بعد ایستگاه های رادیویی بیشتری پیدا میکنه و شروع میکنه به ضبط کردن آن ها و بعد از پند وقت آن ها را در چند CD منتشر میکند. و از این به بعد هست که این صدا ها و ایستگاه ها معروف می شوند در تمام دنیا!

گویندگان این رادیو ها گاهی مرد هستند و گاهی زن و گاهی روبات کامپیوتری، گاهی عدد میگویند و گاهی حروف و گاهی کد مورس، معمولا سر ساعت شروع به پخش میکنند، اغلب اوقات یک موسیقی یا کلمه به هنگام شروع پخش میکنند و معمولا یک قالب ثابت دارند. این ایستگاه ها معمولا پیامهای شان را دسته های پنج تایی یا شش تایی گروه بندی می شن و تکرار میشوند که شنیدنشون راحت باشه و بعد از تموم شد پیام معمولا صدایی پخش می شه که نشان بدهد پیام تمام شده. ممکن است یک ایستگاه اعلام کند پایان یا یکی دیگر پنج تا صفر اعلام کنه تا پیام تمام شود.

سه پرسش اساسی پیش می آید، این ها چه هستند؟، مرتبط به کی هستند؟، چرا پخش می شوند؟

پاسخ این پرسش ها را کسی 100% نمیداند (حد اقل من و شما نمیدانیم) اما بزرگترین فرضیه مطرح شده تا به حال فرضیه جاسوسی بوده است.

## این ها چه هستند؟

تنها حدسی که با عقل جور در میاد و میشه باور کرد این هست که جاسوسها و دولت ها پشت این صدا ها و رادیو ها هستند. فرض کنید یک دولت که در حال جاسوسی از یک کشور دیگر است میخواهد به جاسوس خود پیغام بدهد که بمب را فعال کن.

مسلما همه شما فکر خود را به تلفن و اینترنت و رادیو برده اید اما تلفن ممکن است شنود شود و اینترنت هم ممکن است قطع شود و یا دسترس نباشد و رادیو هم برای همگان در دسترس است و همه ی افراد میتوانند به آن گوش دهند پس دیگر یک پیغام سری نمیتوانیم بفرستیم پس این گزینه هم به کنار میرود. اما نا امید نشوید! هنوز هم راه دیگر هست! پد یک بار مصرف. این روش بسیار شبیه به روش سزار است. این روش بسیار قدیمی است و از قرن 18 وجود داشته. این روش بسیار بسیار ساده، مطمئن و کارا است و همین طور تنها روشی است که از نظر تئوری و عملی غیر قابل شکستن است. همان طور که در روش سزار دیدیم، در آن روش هر حرف را یک یا چند حرف به جلو میبردیم و مقصد ما با داشتن تعداد جلو بردن (کلید) میتواند آن پیام را رمز گشایی کند. آن چیزی که روش کد گزاری سزار را نامناسب میکند این است که این کد را در یک دقیقه میتوان شکست! اما در روش پد یک بار مصرف حرف ها به شکل کاملا نا مرتب جا به جا میشوند.

[![800px-Caesar3.svg - Copy](http://toranji.ir/wp-content/uploads/2014/11/800px-Caesar3.svg-Copy.png)](http://toranji.ir/wp-content/uploads/2014/11/800px-Caesar3.svg-Copy.png)

برای مثال اگر من میخواهم بنویسم الف ب پ مینویسم پ ج د ! یعنی حرف اول را 2 حرف به جلو میبرد و حرف دوم را 4 حرف به جلو و حرف سوم را 7 حرف به جلو میبرم! یعنی کاملا تصادفی حروف را افزایش میدهیم. اما سوال که مطرح میشود این است که جاسوس چگونه میتواند این ها را رمز گشایی کند؟

پاسخ در کتابچه ای که در دست جاسوس است نهفته است. جاسوس مورد نظر ما یک کتابچه اعداد دارد که در ان یک سری عدد نوشته شده و هر روزه این جاسوس با دانش قبلی که امروز باید از این برگ استفاده کرد متن ها را کد گشایی میکند. یعنی جاسوس آن عدد ها (کلید ها) را میخواند و عدد خوانده شده را به حرف های گوینده رادیو اضافه میکند و کلمه نهایی به دست می آید. این روش کاملا غیر قابل شکستن است و اگر درست استفاده بشه نه از لحاظ تئوری و نه حتی از لحاظ عملی نیز قابل شکستن نیست. عیب اصلی پد یک‌ بار مصرف این است که طرفین از قبل به یک توافق قابل اطمینان در مورد مقدار کلیدهای مخفی نیاز دارند.

## تاریخچه

پد یک ‌بار مصرف برای اولین بار توسط گیلبرت ورنام در سال ۱۹۱۷ برای استفاده در رمز گذاری و رمزگشایی خودکار پیام‌ های تلگراف مطرح شد. در ابتدا به عنوان رمز ورنام شناخته شد و رمز گذاری از طریق ترکیب هر کاراکتر پیام با یک کاراکتر در کلید نوار کاغذی به وسیله یک عملگر اجرا می‌ شد.

توسعه پد یک ‌بار مصرف در دنیای مدرن به یکی از افراد ارتش آمریکا به نام جوزف مابورن نسبت داده می ‌شود. وی مشاهده کرد که کاربرد یک [کلید خصوصی](http://fa.wikipedia.org/wiki/%DA%A9%D9%84%DB%8C%D8%AF_%D8%AE%D8%B5%D9%88%D8%B5%DB%8C) تصادفی و غیر تکراری به شدت امنیت رمز ورنام را ارتقا می ‌دهد. رمز پد یک بار مصرف به طور وسیع توسط ماموران اسپانیایی که در کشورهای خارجی کار می‌ کردند مورد استفاده قرار می ‌گرفت. یک مامور رده بالای اسپانیا به نام رادولف آبل که در سال ۱۹۵۷ در ایالات متحده آمریکا دستگیر شد، دارای یک کتابچه به اندازه یک تمبر پستی شامل یک رمز پد یک ‌بار مصرف بود.

_در صورت نقض هر یک از قوانین زیر، رمز قابل شکستن می ‌شود:_

- _طول کلید به اندازه متن **"**رمز نشده**" **باشد._
- _کلید کاملاً تصادفی باشد._
- _تنها دو کپی از کلید موجود باشد: یک کلید برای ارسال ‌کننده و یکی برای دریافت ‌کننده (حالات استثنائی برای مواقعی وجود دارد که چندین دریافت کننده وجود دارد)وجود داشته باشد._
- _از کلید ها تنها یک بار استفاده شود و هر دوی ارسال ‌کننده و دریافت کننده باید کلید را پس از استفاده نابود کنند._

ایستگاه کوبایی Atención (_Atención یک واژه اسپانیایی است به معنی توجه و این نام را به این خاطر گرفته است اول تمام پیام های خود این کلمه را میگوید_) اولین ایستگاه اعداد در جهان بود به طور رسمی و علنی متهم به جاسوسی شد. اف بی آی در سال 1998 شهادت داد که توانسته محل یکی از جاسوس های کوبایی را کشف کند و با استفاده از برنامه روی لپ تاب او، کد ها را رمز گشایی کنند. دادگاه محرمانه بوده است و اطلاعات چندانی در دست نیست.

FBI برای نمونه سه جمله از آن ایستگاه رادیویی رمزنگاری شده را رمز گشایی کرد، که در زیر آن جملات را میبینید :

- _"prioritize and continue to strengthen friendship with Joe and Dennis" _

_[68 characters]_

- _"Under no circumstances should [agents] German nor Castor fly with BTTR or another organization on days 24, 25, 26, and 27." _

_[112 characters] (BTTR is the anti-Castro airborne group _[_Brothers to the Rescue_](http://en.wikipedia.org/wiki/Brothers_to_the_Rescue)_)_

- _"Congratulate all the female comrades for International Day of the Woman." _

_[71 characters] (Probably a simple greeting for March 8, _[_International Women's Day_](http://en.wikipedia.org/wiki/International_Women%27s_Day)_)_

_ترجمه فارسی_

- _اولویت همچنان به تقویت دوستی با جو و دنیس است"_

_[68 کاراکتر]_

- _"تحت هیچ شرایطی مامور ژرمن و مامور کاستور نباید با **BTTR** یا سازمان دیگری در روز 24، 25، 26، و 27 ام پرواز کنند"_

_[112 کاراکتر]_

- _"تبریک به تمام رفقای زن در روز جهانی زن."_

_[71 کاراکتر] (احتمالا تبریک ساده برای 8 مارس،_[_روز جهانی زن_](https://translate.googleusercontent.com/translate_c?depth=1&hl=fa&ie=UTF8&prev=_t&rurl=translate.google.com&sl=en&tl=fa&u=http://en.wikipedia.org/wiki/International_Women%27s_Day&usg=ALkJrhjJDc8xiNN86jfoA3h8n6XGI6dvbg)_)_

[![140502095610__74578246_lots](http://toranji.ir/wp-content/uploads/2014/11/140502095610__74578246_lots.png)](http://toranji.ir/wp-content/uploads/2014/11/140502095610__74578246_lots.png)

شاید شما هر یک از این جملات را در 3 الی 4 ثانیه بخوانید اما خواندن این جملات رمز نگاری شده بیش از یک دقیقه طول میکشد! در این مورد رسما این ایستگاه متهم به جاسوسی شده.

چند ماه پیش هم در یوتیوب ویدیو هایی منتشر شد که به ایستگاه اعداد یوتیوب معروف شد!

این ویدیو ها که به صورت اسلاید هایی حاوی مستطیل های قرمز و آبی است دارای فرمی متفاوت ولی الگویی مشابه هستند که تا به حال حدود 80 هزار قطعه از این ویدئو در یوتیوب منتشر شده است.

Webdriver یک حساب کاربری در YouTube است با منطقی غیرقابل درک که تقریبا هر ساعت، این حساب کاربری یک دنباله از اشکال مربع یا مستطیل سرخ و آبی ۱۱ ثانیه ‌ای در یوتیوب آپلود میکند. این حساب کاربری کار خود را از سپتامبر ۲۰۱۳ شروع کرد و تا نیمه ‌ی آپریل به فعالیت خود ادامه داد تا اینکه به طور مرموزی متوقف شد.

جهانی که در آن زندگی میکنیم پر است از ناگفته ها و راز ها. چه بسا خیلی از راز ها هیچوقت کشف نشوند و برای همیشه در دل خاک مدفون بمانند، اما شاید در آیند بتوانیم بسیاری از این راز ها را از دل خاک بیرون بکشیم! پس تا آن روز دست از تلاش نکشید!

اینک که تمامی این مقاله را خواندید نظر شما در مورد ایستگاه های اعداد چیست؟ آیا پیش از این هم درمورد این ایستگاه ها میدانستید؟

### منابع

- [برخورد](http://www.barkhord.net/)
- [جادی](http://jadi.net/)
- [پروژه کونت](http://fa.wikipedia.org/wiki/%D9%BE%D8%B1%D9%88%DA%98%D9%87_%DA%A9%D9%88%D9%86%D8%AA)
- [Numbers station](http://en.wikipedia.org/wiki/Numbers_station)
- [پد یک ‌بار مصرف](http://fa.wikipedia.org/wiki/%D9%BE%D8%AF_%DB%8C%DA%A9%E2%80%8C%D8%A8%D8%A7%D8%B1_%D9%85%D8%B5%D8%B1%D9%81)
- [آرشیو کونت](https://archive.org/details/ird059)
