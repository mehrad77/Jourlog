---
date: '2019-11-06'
title: '۱۰۱ مکان برای کار کردن'
category: 'Farsi Posts'
tags: ['۱۰۱ مکان برای کار کردن']
dir: 'rtl'
banner: '/assets/bg/rohani2-%28shekarchiAX-ir%29.jpg'
draft: false
description: ' تقریبن از وقتی که دیگه کارم «از راه دور» شده بود، دنبال این بودم جاهای مختلفی رو برای کار کردن امتحان کنم. مثلن فضاهای کار اشتراکی مختلف یا کافه های مختلف یا هر مکان دیگری که صندلی و برق داشته باشه. چون زیباترین امکانی که کار کردن از راه دور به من می‌ده همینه که بتونم هر روز یه تجربه جدید داشته باشم.'
---

سه‌شنبه این هفته، حسن روحانی رییس جمهوری ایران، به اصطلاح کارخانه نوآوری را افتتاح کرد. تاثیر این اتفاق در زندگی من اما این بود که یک روز قبلش (یعنی دوشنبه) زاویه به علت اجرای پروتوکل‌های امنیتی لازم تعطیل بود و تمام وسایل ملت هم باید از این مکان خارج می‌شد.

![عکس از برهمندپور، یک شکارچی](/assets/bg/rohani3-%28shekarchiAX-ir%29.jpg)

و خب این به این معنی بود که دوشنبه نمی‌تونستم از امکانات زاویه استفاده کنم. تقریبن از وقتی که دیگه کارم «از راه دور» شده بود، دنبال این بودم جاهای مختلفی رو برای کار کردن امتحان کنم. مثلن فضاهای کار اشتراکی مختلف یا کافه های مختلف یا هر مکان دیگری که صندلی و برق داشته باشه. چون زیباترین امکانی که کار کردن از راه دور به من می‌ده همینه که **بتونم هر روز یه تجربه جدید داشته باشم**. دوست دارم برای این مجموعه، شهرهای دیگه‌ای که می‌رم هم امتحان کنم. اگه شما هم جایی رو می‌شناسید که به نظرتون برای کار کردن مناسبه لطفن به من ایمیل بزنید یا تو کامنت‌های همین نوشته بگید.

خب این اتفاق برای من جرقه شروع این رشته مطالب بود. سریع گوگل رو باز کردم و کلیدواژه «کافه‌های مناسب کار» رو جست‌وجو کردم. اولین وب‌سایت و اولین گزینه رو نگاه کردم که سام‌کافه شعبه ونک بود. چون همین تازگی هم اونجا بودم و فضاش رو می‌شناختم گفتم «می‌رم همینجا».

نوشته‌های این مجموعه رو می‌تونید از [برچسب مربوطه‌اش](http://localhost:8000/tags/%DB%B1%DB%B0%DB%B1-%D9%85%DA%A9%D8%A7%D9%86-%D8%A8%D8%B1%D8%A7%DB%8C-%DA%A9%D8%A7%D8%B1-%DA%A9%D8%B1%D8%AF%D9%86) دنبال کنید.

معمولن بررسی‌هام شامل مواردی مثلن اینه که یک مکان:

- ‍چقدر صندلی راحتی داره
- چقدر اجازه می‌دن اونجا بمونید
- شلوغی و خلوتی
- سرویس بهداشتیش چطوره (واقعن مهمه)
- دسترسی به پریز برق
- دسترسی به حمل و نقل عمومی
- نور و نویز
- قیمت‌گذاری اقتصادی

## نوشته‌های این مجموعه

- [۰۰۱: سام کافه ونک برای کار چطوره؟](/blog/سام-کافه-ونک-برای-کار-کردن-چطوره؟)
- [۰۰۲: زاویه برای کار کردن چطوره؟](/blog/زاویه-برای-کار-کردن-چطوره؟)
- [۰۰۳: ...](#)
- [۰۰۴: ...](#)

### پانوشت

- وب‌سایت [برهمندپور: یک شکارچی](https://shekarchiax.ir/blog/%D8%B1%D9%88%D8%AD%D8%A7%D9%86%DB%8C-%D8%AF%D8%B1-%D8%B2%D8%A7%D9%88%DB%8C%D9%87/)
